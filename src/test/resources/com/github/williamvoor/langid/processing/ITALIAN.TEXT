Alla morte di Filippo Maria avvenuta nel 1447, però, Milano insorse proclamando la Repubblica, destinata a indebolirsi progressivamente 
a causa dell'influenza politica e militare che lo Sforza stesso riuscì a esercitare sul popolo meneghino. 
Dopo essere asceso al rango ducale nel 1450 ed essere stato legittimato davanti ai milanesi come consorte dell'ultimo esponente 
dei Visconti, Bianca Maria, Francesco Sforza fu il principale promotore della pace di Lodi tra gli Stati Italiani e della rinascita 
dell'economia, delle arti e del Ducato di Milano dopo decenni di instabilità, guadagnandosi la stima e l'ammirazione dei suoi 
contemporanei e di Niccolò Machiavelli.